---
title: رایزنی فرهنگی سفارت جمهوری اسلامی ایران در ترکمنستان
tags: [آموزش زبان فارسی حضوری, آموزش زبان فارسی الکترونیکی همزمان, تالیف کتاب, برگزاری آزمون تعیین سطح]
date: 2024-01-16 10:38:00 +0330
image: 
    path: /assets/img/logos/Turkmenistan.png
    alt: رایزنی فرهنگی سفارت جمهوری اسلامی ایران در ترکمنستان
website: https://tk.icro.ir/Ashgabat
email: naraculture@gmail.com
address: عشق آباد، خیابان مختومقلی فراغی، شماره 100
phone: 0099312934210

---

## درباره موسسه
رایزنی فرهنگی جمهوری اسلامی ایران یکی از مراکز مهم ترین مراکز آموزش زبان فارسی در دنیا می باشد. کلاس‌های آموزش زبان فارسی در محل رایزنی فرهنگی سفارت جمهوری اسلامی ایران در عشق آباد در چارچوب توافق‌نامه همکاری های فرهنگی بین دوکشور برگزار می گردد. دوره‌های آموزش زبان فارسی در مرکز آموزش رایزنی فرهنگی از موقعیت ویژه‌ای برخوردار است، به طوری که در هر ترم تحصیلی سه ماهه، بیش از 400 فارسی‌آموز در مقاطع مختلف در 28 کلاس، زبان فارسی را فرا می‌گیرند و رایزنی فرهنگی در طول سال به طور مستمر پذیرای بیش از 1200 فارسی آموز می باشد. یکی از گام‌های موفقیت آمیز از سال 97-96 ایجاد واحد تکمیلی و تخصصی تحت عنوان واحد ایران‌شناسی برای کسانی است که دوره مقدماتی (1و2)، متوسطه (1و2)، پیشرفته (1و2و3) و عالی (1و2و3) را گذرانده اند. این مجموعه جدید باعث شده است که فارسی آموزان پس از دوره عمومی، وارد دوره تخصصی ترجمه زبان و ادبیات فارسی و مهارت‌های بازار شوند. فارسی آموزان نیز علاقه زیادی به فراگیری خوشنویسی خط فارسی دارند که به همین منظور کلاس هایی برای آموزش علاقه مندان برگزار می شود. این برنامه‌های آموزشی به همراه برنامه‌های فرهنگی جانبی مانند برگزاری مسابقه های نقاشی و خوشنویسی و جشنواره‌های ادبی در کنار بزرگداشت مشاهیر و مفاخر ادب فارسی بوده است که فارسی آموزان در هر برنامه فعالیت‌هایی مانند سرود، نقاشی، روزنامه دیواری، نمایشنامه، نقّالی، مقاله‌خوانی، شعر خوانی و.. ارائه می دهند. در کنار همه این برنامه‌ها آنچه که توجه فارسی‌آموزان را در این کشور به خود جلب می‌کند و لبخند رضایت بر لبان آنان می‌نشاند، برگزاری اردوهای آموزشی تفریحی توسط رایزنی فرهنگی است. این برنامه که به صورت دوره‌ای و در طول سال برگزار می شود، جزء برنامه‌های کمک آموزشی زبان فارسی بشمار می‌آید و هر ساله با اقبال و استقبال خوب فارسی‌آموزان مواجه می گردد.
اصلی ترین فعالیت رایزنی در زمینه آموزش زبان فارسی، برگزاری دوره های متعدد آموزش زبان فارسی در طول سال و بهره مندی از فارسی آموزان در مناسبت های مختلف فرهنگی می باشد.
تاریخ تأسیس رایزنی فرهنگی سال 1372 می باشد ولی ساختمان فعلی از سال 1376 افتتاح و آموزش زبان فارسی با ظرفیت بالا را آغاز کرده است.
ضمناً کاتالوگ درخصوص فعالیت های رایزنی فرهنگی در زمینه آموزش زبان فارسی وجود ندارد و فیلم هایی نیز درخصوص فعالیت های فرهنگی رایزنی موجود می باشد همچنین بازدید رئیس محترم جمهوری و وزرای محترم امور خارجه کشورمان و ... که برخی از آنها پیش تر ارسال گردیده است و گزارش هایی از برگزاری دوره های مختلف و امتحانات پایان دوره های آموزش زبان فارسی نیز به همراه تصاویر ارسال گردیده است که آن بنیاد می تواند از آنها نیز استفاده نماید.
## تماس با موسسه
 بلوار آتاترک، محله کاواکلی دره، شماره 151 طبقه اول ناحیه چانکایا، آنکارا، ترکیه
- 0099312934210
- 0931293421
- 9125165908
- naraculture@gmail.com
- https://tk.icro.ir/Ashgabat